# Седмица 5 - Подготовка за контролно - 03.11.2025г. (за самостоятелна работа вкъщи)

## Задачи
Ако имате нужда от още задачи, разгледайте материалите, качени от асистентите на другите групи.

### Задача 1
Да се напише програма, която при въвеждане на цяло положително число *number*, извежда числата от 1 до *number***number* в зигзагообразен ред.
Зигзагообразен ред е такъв ред, при който първите *number* елемента се извеждат във възходящ ред, следващите *number в низходящ ред и т.н.

#### Пример:
*Вход:* 3 <br>
*Изход:* <br> 
1 2 3 <br>
6 5 4 <br>
7 8 9

### Задача 2
Дадени са два сортирани възходящо масива: arrayA и arrayB, от цели числа. Да се напише програма, която въвежда брой на елементите в масивите, съответно n и m, самите елементи и след това ги слива в нов сортиран възходящо масив.

Забележка: Масивите са с максимален капацитет от 128 елемента. Да се приеме, че входът брой на елементите в масивите е валиден и не е нужна валидация.


#### Пример:

**Вход:** <br> 
5 <br>
1 3 6 7 8 <br>
7 <br>
2 4 5 7 9 11 12 <br>

**Изход:** 1 2 3 4 5 7 7 8 9 11 12

#### Ограничения: 
2 <= N, M <= 128

### Задача 3
Смешно число е такова число, при което няма две съседни цифри с еднаква четност. Например числото 123 е смешно, но числото 235 не е. Напишете програма, която по подадени две цели числа a и b намира сумата на числата в интервала [a, b], чийто сбор на цифрите е смешно число.

### Задача 4
Напишете програма, която прочита от стандартния вход размера (цяло число n, по-малко от 1000000) и елементите на масив от цели числа. След това трябва да се провери дали има число k < n, такова че всички числа в масива, намиращи се на разстояние k едно от друго се различават по стойност точно с k (например ако k = 2, то модул от разликата на числата на позиции i и i+2 трябва да е 2). Ако има такова k, изведете го на екрана. При повече от една стойност на k с това свойство изведете най-голямата. Ако няма, изведете “No solution”

### Задача 5
Напишете програма, която прочита от стандартния вход естествено число n, което ще е по-малко от 50000, следвано от 2*n числа които определят n точки след това ще прочетете 2 точки които опредялят горния ляв и долния десен ъгъл на правоъгълник и след това още една точка която определя центъра на кръг и радиса му след което изведете колко от първоначално прочетените точки са в окръжноста колко са в правоъгълник и колко са и в двете.

